## 2 Bevege seg rundt i systemet

Systemet skal være relativt enkelt å navigere seg rundt i. Det finnes ikke mange sorte hull man kan falle ned i, men det finnes et par ubehagelige sidegater likevel. Denne seksjonen skal gi et kort overblikk over hvordan lekeplassen ser ut, og hjelpe deg å kjenne igjen farlige fallgruver som kan ende i banning, ergrelser og vel så det.

<center>![Figure 1-1](../assets/left-menu.png)</center>
<center><em>Meny for enkel navigasjon.</em></center>

I figuren over ser du mulighetene dine, i form av en enkel meny. Denne er det like så godt å bli venn med, først som sist. Vi kommer mest til å se på seksjonene `Evalueringsrapporter` og `Opprett rapport`. De resterende seksjonene er bare seksjoner som viser viktige tekster, uten muligheter for å rote seg bort. Disse kan du utforske selv. Be aware! The dogs are out.

### 2.1 Evalueringsrapporter

Dette er seksjonen som er viktigst for den vanlige brukeren. Her finnes det ulike måter å liste opp rapportene på. De kan vises som bokser, vises i tabell eller i kart. Hvis man befinner seg i boks- eller tabellvisningen vil man kunne sortere rapportene øverst til høyre, eller søke ved bruk av filter øverst til venstre.

Boksvisningen er den eneste av disse visningene man har mulighet til å komme inn i redigeringsmodus på hver og enkelt rapport. Man klikker på den grønne knappen, som det står `Rediger` på. Hvis man klikker hvor som helst ellers på en boks, kommer man inn på den enkelte rapport sin side.

<center><div style="max-width:800px;">![Figure 1-1](../assets/evaluation-reports-box.png)</div></center>
<center><em>Boksvisning i seksjonen Evalueringsrapporter.</em></center>

I en hver sammenheng kan man eksportere rapportene i - den sorterte og/eller filtrerte - listen til `.csv` format. Hva er nå det for noe? Jo, det er et format som er kompatibelt med det meste, deriblant MS Excel. På de fleste maskiner åpner man bare filen og denne åpnes i et Excel-lignende program. Hvis ikke denne filen åpnes automatisk i Excel (eller hva man enn har) når man trykker på den, er det muligheter for å importere filen ved bruk av `File->Import` i menyen eller lignende.

<center><div style="max-width:800px;">![Figure 1-1](../assets/evaluation-reports-table.png)</div></center>
<center><em>Tabellvisning i seksjonen Evalueringsrapporter.</em></center>

I tabellvisningsmodus kan man enkelt sortere på kolonnene ved å trykke på kolonnetittelen. En pil indikerer hvilken kolonne som sorteres på og hvilken retning verdiene stiger. På bildet over, ser man at `navn` er valgt som sorteringsattributt og at radene sorteres stigende fra topp til bunn. Nåværende sortering vises også i sorteringsknappen øverst til høyre. Hvis man klikker på en av radene kommer man inn på den enkelte rapport sin side.

<center><div style="max-width:800px;">![Figure 1-1](../assets/evaluation-reports-map.png)</div></center>
<center><em>Kartvisning i seksjonen Evalueringsrapporter.</em></center>

I kartvisningen finnes ingen sorterings- eller filtreringsmuligheter. Her vises bare rapporter som har en tilegnet lokasjon. Kartet støtter det meste som `Google Maps` tilbyr, til og med gatevisning.

### 2.2 Opprett rapport

Dette er vel den lengste siden i systemet. Det loves kake til den som fullfører denne innføringen.

<center><div style="max-width:600px;">![Figure 1-1](../assets/create-report-form.png)</div></center>
<center><em>Skjemaet som fylles inn for hver rapport.</em></center>

Når du kommer inn på siden, listes det opp en rekke felter som man bør fylle inn. Det er noen som er obligatoriske, og andre ikke. Du får beskjed om du mangler noen felter. Det anbefales å fylle ut flest mulige felter, da dette hjelper til med å opprettholde estetiske og konsistente rapportsider.

<center><div style="max-width:600px;">![Figure 1-1](../assets/form-error.png)</div></center>
<center><em>Feilmeldinger i skjemaet. Her er en bokstav lagt inn istedet for et tall.</em></center>

Det finnes seks forskjellige typer felter. Vi har blant annet tekstfelter og tallfelter. Disse er veldig like, men den ene av dem godtar bare tall. Man kan ofte se en liten forskjell på dem, da tallfelter ofte har et par små piler på høyre side. Dette er dessverre bestemt av nettleseren, og varierer en del fra nettleser til nettleser. Ikke bekymre deg, kjære venn, systemet sier i fra hvis det er ugler i mosen.

<center><div style="max-width:600px;">![Figure 1-1](../assets/location-picker.png)</div></center>
<center><em>Kart som man kan søke og velge lokasjon i.</em></center>

Ellers har vi en større variant av et tekstfelt, der du skriver inn lengre tekster. Her får du lov til å gjøre ganske mye forskjellig, som for eksempel å lage linjeskift slik at du får delt teksten opp i avsnitt. Dette gjør du på vanlig måte, ved å trykke Retur-knappen to ganger.

<center><div style="max-width:600px;">![Figure 1-1](../assets/marker.png)</div></center>
<center><em>Markør i kartet.</em></center>

Ganske langt oppe på siden ligger et kart, der du kan søke etter steder og vedlegge lokasjon i rapporten. Ved å skrive inn i søkeboksen, dulter det opp et par forslag til steder i nærheten. Hvis du klikker på et av disse alternativene, kommer du til dette stedet i kartet. Herifra kan du klikke der du vil at posisjonen skal være, og systemet tar så vare på posisjonen. Du ser da at det dukker en markør opp i kartet.

<center><div style="max-width:600px;">![Figure 1-1](../assets/wrong-marker.png)</div></center>
<center><em>Feil markør.</em></center>

Det finnes to forskjellige markører som kan dukke opp i kartet. Den ene er som tidligere, som når du velger lokasjon, den andre kommer når man søker etter steder i søkeboksen. Da en god titt på vedlagte bilder.

Hvis du vil endre lokasjonen, må du først dobbeltklikke på den daværende markøren for å fjerne den, og deretter klikke der du vil ha den nye lokasjonen.

<center><div style="max-width:600px;">![Figure 1-1](../assets/numeric-eval.png)</div></center>
<center><em>Felt for tallevalueringer.</em></center>

Lenger nede på denne siden skal du velge tallverdier for evalueringen, disse verdiene ligger i skiktet 1-6, men kan også velges å utelates i spesielle tilfeller. Det kan f.eks. hende at samfunnsøkonomisk lønnsomhet ikke er evaluert på grunn av at det ikke er vurderbart med de tilgjengelige dataene. Da velger man `Utelatt` i dette feltet, og tallverdiene for dette kriteriet blir ikke med i spider-diagrammet.

<center><div style="max-width:600px;">![Figure 1-1](../assets/upload-field.png)</div></center>
<center><em>Opplastingsfelt for dokumenter.</em></center>

For å gjøre rapporten mer tilbydende for normale nettsurfere, kan det være lurt å vedlegge bilde- og dokumentfiler. Det ligger to felter nederst på siden der man kan laste opp disse filene. Man enten klikker på feltet eller drar filene over feltet og slipper. Hvis man klikker på feltet, velger man filene man vil laste opp. Det kan lastes opp flere filer samtidig. Merk at det er to forskjellige felter; et for dokumenter og et for bilder. I dokumentfeltet er bare `.pdf` og vanlige `MS Office`-dokumenter velkomne, som vil si at resten vil bli avslått. I bildefeltet lastes bare bilder opp. Så hvis ingenting skjer når du velger en fil, er det antageligvis på grunn av at du holder på i feil felt og prøver f.eks. å laste opp et dokument i bildefeltet.

<center><div style="max-width:600px;">![Figure 1-1](../assets/upload-field-expanded.png)</div></center>
<center><em>Tilleggsinformasjon for hver fil.</em></center>

Når man har valgt filer som skal lastes opp, vil de dukke opp over opplastningsfeltet. Her vises progresjon av opplastning per fil. Det vises også navn og en del felter man kan fylle ut for og enkelt fil. Hvis man angrer på å ha lastet opp en fil, kan man klikke den røde "sletteknappen" på høyre side for hver fil. Det velges automatisk et bilde som hovedbilde, men det kan endres ved å klikke den blå knappen som det står `Sett som hovedbilde` på.

<center><div style="max-width:600px;">![Figure 1-1](../assets/publicity.png)</div></center>
<center><em>Publiseringsvalg.</em></center>

Til slutt har man alternativet mellom å skjule eller publisere rapporten. Det kan hende man ikke er helt ferdig og ønsker å gjøre et par endringer før man publiserer. Man kan da trykke på `Gjem`, og deretter `Lagre` eller `Opprett`. Dette kan man endre seinere på samme måte.

Da var vi ferdige med dette dråget av en side. Da er det bare å fylle opp kaffekoppen og sette seg ned å skrive! ;-)

PS. kaken var en løgn.

### 2.3 Redigere rapport

<center><div style="width: 85%; text-align:left;background-color:#ffbfbf;padding: 5px 25px;border: 1px solid #ff8080;">
<h3 style="font-weight: 600;"><span style="float:left;margin-right: 10px;">![Figure 1-1](../assets/warning-icon.png)</span> Advarsel !</h3>
<p>
Svarte hull observert i systemet. Pass på hvor du trår.
</p>
</div></center>

Hvis du tidligere har opprettet en rapport, og nå enten angrer eller vil tilføye informasjon, kan du endre rapporten din. Du leter da etter en redigeringsknapp et eller annet sted. Hvis man leker tampen brenner, kan det avsløres at det er veldig varmt inne i boksvisningen og inne på siden for den enkelte rapport. Knappen er grønn og det står `Rediger` på den.

Klikker du så på denne knappen kommer du til et vindu som er 99.62% identisk med vinduet som man oppretter rapporter i. Eneste forskjellen er knappene som ligger nederst på siden og hva som utføres når man klikker på disse knappene. Hvis du hoppet over den røde boksen med advarsel, er det lurt at du prøver å lese denne på nytt. Alt som er rødt skal man være skeptisk til og forsiktig med.

<center><div style="max-width:800px;">![Figure 1-1](../assets/delete-button.png)</div></center>
<center><em>Sletteknappen.</em></center>

Du finner en rød knapp nederst til venstre på siden. `Slett` står det på den. Denne ble du litt kjent med i `Opprett rapport`. Den finnes her også, og den gjør som den sier; den sletter rapporten. Ingen vei tilbake dessverre, så hvis man trykker på denne og angrer på det seinere, hjelper det ikke å ta kontakt med, de tidligere nevnte, smarte studentene.

<center><div style="max-width:800px;">![Figure 1-1](../assets/save-cancel-button.png)</div></center>
<center><em>Henholdsvis avbryt- og lagreknapp.</em></center>

Når man har gjort de endringene man skal gjøre i de forskjellige feltene, trykker man bare på lagre, og rapporten blir lagret med de nye verdiene. Ingen tilbakestillingsfunksjonalitet (langt ord) her heller. Det som er gjort er gjort, og det som må gjøres må gjøres. Hvis du nå ikke har lyst til å lagre likevel, trykker du på `Avbryt` like ved lagre knappen. På mobile, mikroskopiske enheter kan dette være vanskelig. Lykke til!

<center><div style="max-width:500px;">![Figure 1-1](../assets/micro-phone.jpg)</div></center>
<center><em>Håpløst.</em></center>
